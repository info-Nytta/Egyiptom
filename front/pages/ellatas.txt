    Az utazók mindig aggódnak az egészségügyi veszélyek miatt, bár ezek jó része csak a téves hiedelmeken alapuló mendemonda. Régen is, és ma is az egyiptomi orvostudomány, és ennek oktatása igen magas szinten áll. A baleseti ellátások ingyenesek, a számos magánklinika árai is viszonylag alacsonyak. Kisebb gondok esetén a szállodák telefonon hívnak általuk ismert orvost. A gyógyszertárakban minden ismert gyógyszer kapható, általában a nemzetközileg ismert nevén. Ennek ellenére ajánlott, hogy mindenki vigye magával a számára szükséges gyógyszereket. Egyiptomban a gyógyszerek ára államilag megállapított, és a dobozon feltüntetett árat kell fizetni. Egyiptomban csapvizet soha ne igyunk. Hagyatkozzunk a mindenütt kapható palackos vízre. Az éttermi ételek gyakran erősen zsírosak. Ha nem vagyunk hozzászokva érdemes odafigyelni rájuk.
